---
title: "Brakuje ludzi w IT czy to jest clickbajt – analiza rynku, zarobków i szans w 2025 Post #71"
date: 2025-09-03 16:51:46
author: Scripterix
slug: brakuje-ludzi-w-it-czy-to-clickbajt-analiza-rynku-zarobkow-i-szans-w-2025-post-71
post_id: 1802
categories:
  - "Ogólne"
  - "Tech News"
  - "Wyzwanie"
tags:
  - "praca IT"
  - "rynek programistów"
  - "zarobki IT"
  - "zarobki programistów"
original_url: "https://opengateweb.com/posts/brakuje-ludzi-w-it-czy-to-clickbajt-analiza-rynku-zarobkow-i-szans-w-2025-post-71/"
---

W serwisie [MSN](https://www.msn.com/pl-pl/finanse/najpopularniejsze-artykuly/tych-ludzi-brakuje-na-rynku-pracy-pracownicy-poszukiwani-przyj%C4%85%C5%82bym-ich-cho%C4%87by-jutro-zarobki-wysokie/ar-AA1KFfiJ) pojawił się artykuł z mocnym nagłówkiem: „Tych ludzi brakuje na rynku pracy w IT, przyjąłbym ich od razu”. To kuszące hasło brzmi jak obietnica – ale czy naprawdę w Polsce 2025 każdy programista może znaleźć zatrudnienie od ręki? Sprawdzamy fakty.

## Spis treści

- Jak naprawdę wygląda rynek pracy w IT w 2025

- Kto jest dziś najbardziej poszukiwany

- Dlaczego juniorzy mają trudniej niż kiedyś

- Wynagrodzenia w IT w Polsce – liczby z raportów

- Szansa dla Polski i unijny kontekst regulacyjny

- Plusy i minusy narracji MSN

- Rekomendacje dla kandydatów i firm

- QA – pytania i odpowiedzi

- Wypis zdjęć

## Jak naprawdę wygląda rynek pracy w IT w 2025

Wiceprezes SoftServe Poland Sebastian Drzewiecki powiedział, że firma natychmiast zatrudniłaby specjalistów z odpowiednimi kompetencjami, gdyby byli dostępni na rynku. To brzmi znajomo – podobne cytaty pojawiają się od lat. Ale diabeł tkwi w szczegółach: nie chodzi o każdego programistę, tylko o osoby z wąskich, deficytowych obszarów.

Rynek pracy w IT w Polsce w 2025 to nie jednolita masa ofert. Zapotrzebowanie jest **dynamicznie zmienne** – jedne role są błyskawicznie „wciągane” przez rynek (Data, Cloud, DevOps, AI), a inne – jak setki CV juniorów – lądują na bocznym torze.Co raz mocniej poszukiwani są **Prompt Engineers** i **Seniorzy wyspecjalizowani w obszarze sztucznej inteligencji**. Firmy stawiają przede wszystkim na **doświadczonych Midów i Seniorów**, bo to właśnie ich jest najmniej, a ich know-how najtrudniej zastąpić.

## Kto jest dziś najbardziej poszukiwany

[Raporty Hays](#hays-raport) i [No Fluff Jobs](#No-Fluff-Jobs) pokazują wyraźnie: największe zapotrzebowanie dotyczy ról takich jak:

- **Data Scientist, Data Engineer, ML Engineer** – wciąż brakuje ludzi, którzy potrafią zamieniać dane w przewagę biznesową

- **Cloud i DevOps** – specjaliści od automatyzacji, CI/CD, konteneryzacji i kosztów chmury (FinOps)

- **Architekci systemów** – osoby potrafiące patrzeć na całość systemu, nie tylko pisać kod

To są stanowiska, gdzie firmy naprawdę „przyjęłyby jutro”.

## Dlaczego juniorzy mają trudniej niż kiedyś

Pamiętam, jak jeszcze w 2018 roku rynek przyjmował juniorów od ręki. Wystarczyło liznąć podstaw Reacta, a niektóre firmy płaciły przez miesiąc tylko za to, żeby przyuczyć do dominującego w danym Soft house frameworka.

Dziś sytuacja wygląda inaczej. Raport NFJ pokazuje, że na jedno ogłoszenie dla juniora przypada średnio ponad 100 aplikacji. Konkurencja jest ogromna, a firmy wolą zatrudniać midów i seniorów, którzy od razu wchodzą w projekt.

To nie oznacza, że droga do IT jest zamknięta. Oznacza tylko, że potrzebna jest inna strategia wejścia – z projektami pod Data, Cloud czy automatyzację.

## Wynagrodzenia w IT w Polsce – liczby z raportów

Artykuł MSN podaje średnią pensję 11 330 zł brutto. To uproszczenie. Dane GUS za czerwiec 2025 pokazują, że w sekcji **„Informacja i komunikacja”**, czyli faktycznym IT, średnia wynosi około **14,8 tys. zł brutto**.

11 tys. to bardziej szersza kategoria „działalność profesjonalna i naukowa”. Dlatego takie uśrednione liczby często wprowadzają w błąd. W praktyce widełki zależą od technologii – najlepiej wyceniani są specjaliści od Javy, DevOps, Cloud i AI.

## Szansa dla Polski i unijny kontekst regulacyjny

Artykuł słusznie zauważa, że Polska może skorzystać na unijnej rewolucji technologicznej. UE wprowadza **AI Act**, który generuje zapotrzebowanie na kompetencje w **AI governance** i **MLOps,** oraz **Chips Act**, czyli program wspierający produkcję półprzewodników.

To nie są puste hasła – realne inwestycje liczone są w miliardach euro. Polska, jako hub z dobrą kadrą i konkurencyjnymi kosztami, może w tym uczestniczyć. Ale nie jesteśmy sami – o ten tort walczą także Czechy, Rumunia i kraje bałtyckie.

## Plusy i minusy narracji MSN

**Plusy**

- Trafne wskazanie deficytowych obszarów (Data, Cloud, DevOps)

- Wspomnienie o zmniejszonym popycie na juniorów

- Podkreślenie szansy w kontekście unijnych inwestycji

**Minusy**

- Tytuł clickbaitowy sugeruje, że brakuje wszystkich ludzi w IT

- Dane o pensjach są wzięte w uproszczeniu

- Brak liczb pokazujących skalę problemu – ile ofert, ile kandydatów, jakie widełki

## Rekomendacje dla kandydatów i firm

**Dla kandydatów** – warto celować w ścieżki Data i Cloud, nawet jeśli zaczyna się od podstaw. Projekty open source, certyfikaty AWS/Azure i portfolio są dziś ważniejsze niż sama nazwa „junior”.

**Dla firm** – bardziej opłaca się inwestować w upskilling i retraining obecnych pracowników niż liczyć na znalezienie gotowych ekspertów. To zresztą trend globalny: „reskilling economy”.

## QA – pytania i odpowiedzi

**Czy naprawdę brakuje ludzi w IT?**Tak, ale tylko w wybranych niszach. Juniorów jest nadmiar.

**Ile zarabia się w IT w Polsce w 2025?**Średnia dla sekcji IT („Informacja i komunikacja”) to około 14,8 tys. zł brutto. Traktuj raczej jako odniesienie, bo dobrą praktyką jest podanie widełek, w ogłoszeniu  ile firma chce zapłacić za konkretne umiejętności.

**Jakie technologie warto rozwijać?**Data Science, chmura (AWS/Azure/GCP), DevOps (Terraform, Kubernetes), AI i architektura systemów.

**Czy Polska może być hubem innowacji?**Może być beneficjentem projektów unijnych, ale konkurencja w regionie jest silna.

## Wypis zdjęć

- Zdjęcia ilustracyjne Pexels i Generatory obrazów AI

## Przypisy

- MSN – „Tych ludzi brakuje na rynku pracy w IT”

- Hays Raport Płacowy 2025 – sekcja IT (Data, Cloud, DevOps jako deficytowe role)

- No Fluff Jobs 2024/25 – liczba aplikacji na jedno ogłoszenie dla juniora (ok. 100)

- GUS, czerwiec 2025 – średnia płaca w „Informacja i komunikacja” ok. 14,8 tys. zł brutto

- UE AI Act i Chips Act – ramy prawne i inwestycje w technologie
